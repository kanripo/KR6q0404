# -*- mode: mandoku-view; -*-
#+DATE: 2016-06-08 5:35
#+TITLE: 萬如禪師語錄
#+PROPERTY: CBETA_ID J26nB182
#+PROPERTY: ID KR6q0404
#+PROPERTY: SOURCE Jiaxing Canon Vol. 26, No. B182
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0404_J_009-0472b> 
#+PROPERTY: JUAN 9

 萬如禪師語錄卷第九¶
嗣法門人行猷等編¶

* 書問¶

** 與道場山翁和尚¶

龍池僻處一隅自法幢徙建西吳尚未馳片楮訊候¶
自媿疏慵歉仄為甚日者聞有孚之窒而惕中不吉¶
雖先輩主持大法每涉風波矧當末運則偶爾小失¶
其何損乎至德酷暑蒸逼伏乞為眾珍調臨楮瞻望¶
不既。¶

** 辭天童兩序諸公¶

前者設供遣使時便以天童龍池二祖庭有不可彼¶
此去就之理有不得彼此去就之勢何則以先師翁¶
中興道場且先師脫白明道於此是龍池較天童為¶
重且大病朽荒亂時冒突艱難支撐到今儻一他往¶
不保無虞是龍池較天童為難且急茲蒙二法姪冒¶
暑進山極宜如命茲又違戾出不得已若同門未住¶
祖庭者諸公可議別請不惟二祖庭兩全而病朽暮¶
景亦幸暫安感激容有盡乎不悉。¶

** 復闇齋黃憲長¶

雙徑諸師來蒙翰諭極宜領教但龍池是先師翁及¶
先師道場況山中未寧不可一日離也雙徑祖席甲¶
於江南非不欲赴請第祖父遺業不可頓棄而興外¶
慕耳如別請一道大德備者主之則山頭鯉魚重躍¶
於今日也謹復。¶

** 復貳公吳孝廉¶

前接尊諭并承額書因結制事冗未及裁謝來教白¶
晝碌碌多屬虛擲惟向晚琉璃光際一坐蒲團少息¶
塵機非夙於般若中留心曷能如此若論工夫只貴¶
究明本有本有既明則頭頭皆道不見龐居士問馬¶
祖云不與萬法為侶者是什麼人祖云待汝一口吸
<pb:KR6q0404_J_009-0472c>¶
盡西江水即向汝道士遂大悟輒述偈云心空及第¶
歸門下既恐虛擲即參箇不與萬法為侶是什麼人¶
向二六時中四威儀內密密參究刻刻挨拶拶到沒¶
滋味處越要把定自有到家時節但請深信決不相¶
賺。¶

** 與茹公周詞林¶

古云心為一身之主若不究明難免輪迴請問閣下¶
何者是心若善念是心是善非心若惡念是心是惡¶
非心除此二途將何為心若也不知落處是失其本¶
矣苟失其本則一動一靜一語一默總是業識茫茫¶
如何免得輪迴乎閣下靈根夙植道悟機先決不肯¶
自欺也。¶

** 與啟凡金司馬¶

往年蒙謁天童先師於梅谿又承枉駕如庵不獲面¶
聆清誨至今耿耿大兵以來江山迢遞道路梗塞況¶
埜衲所居僻處雖雲水進山切訊起居然無的耗近¶
聞高遷北上忻慰殊甚方今祖道垂秋法門衰替諒¶
閣下堅持願力始終不忘靈山付囑庶佛法得以稍¶
振爾不宣。¶

** 與上慎戴給諫書¶

前者聞門下不忘靈山付囑發大願心脩荒山志并¶
撰碑記此固山野素心況是千古不朽勝功德門下¶
成之亦即千古不朽矣今粗定稿大約倣天童志款¶
例稍省之茲遣自立禪人一併齎上蓋門下識高見¶
遠不在山野忉怛凡禪林法席惟主持演法為正餘¶
不繁贅亦猶人王法王之所以一致也但名公巨鄉¶
騷人韻士遊覽本山有題詠者亦煩採入且龍池從¶
未有志於叢林關係非淺淺諒妙致清裁自為法門¶
經畫周到使一言重於九鼎耳。¶

** 與彙旃高學憲
<pb:KR6q0404_J_009-0473a>¶

佛法至要即常住真心也人若昧之日用無非妄想¶
但妄想不實便流轉無窮門下不昧夙因自能見徹¶
法源二六時中皆妙用矣。¶

** 與爾采馬進士¶

門下與般若有大因緣且用心堅猛自有到家消息¶
第此事只貴言外知歸不許言中取則所以達磨西¶
來不立文字語言直指人心見性成佛若落言句必¶
在意地思惟古人呵為鬼家活計諒門下自能見徹¶
豈在埜衲多囑。¶

** 復周振伯居士¶

來教云見老和尚始知有最上乘事昨問及主人公¶
殊覺茫然又欲埜衲開示方便入門埜衲所問主人¶
公者即方便開示也但於茫然處畢竟討箇下落拶¶
到一旦豁然便知入門已久若別有方則是畫蛇添¶
足矣。¶

** 與黃復仲居士¶

居士第於埜衲一指處知得落處便見得孔子與釋¶
迦同箇鼻孔出氣子韶云學佛然後知儒豈虛語哉。¶

** 與石渠吳督學¶

若論此事固人人本具箇箇不無蓋緣背馳已久非¶
是一番親證終為自欺方寸亦無寧貼惟在猛力直¶
前不明白越要明白越要明白越不明白拶到結角¶
羅紋無有轉身之處盡力一挨忽然卒地斷爆地折¶
便有通天活路即是到家消息也。¶

** 復清伯黃居士¶

來教云恨鈍根未能撥塵見佛清夜躊躇惟有揮淚¶
此極真切之言也但未躊躇未揮淚已前回觀是甚¶
麼光景若於此覷得透不須撥塵自然萬象之中獨¶
露矣。¶

** 復光倩顧居士
<pb:KR6q0404_J_009-0473b>¶

接手教足徵居士於本分事苦心有年矣每呈見處¶
皆途中事非到家消息即最後見處似屬本分未到¶
本分田地何也此乃極則依通見解耳秪如靈雲偈¶
云自從一見桃花後直至如今更不疑玄沙云諦當¶
甚諦當敢保老兄未徹在且道那裏是他未徹處若¶
向者裏下得一轉語諦當山埜方肯豎搖頭耳。¶

* 真讚¶

** 觀音¶

#+BEGIN_VERSE
「　大士持數珠惟念觀音佛云何不念他與己無干涉¶普示諸群迷咸令自悟徹廣大慈悲心千江正落月」
#+END_VERSE
¶

** 須菩提¶

#+BEGIN_VERSE
「　衣紅頂雪手捉杖藜行而復立不涉山谿善能解悟¶真空旨無礙觀瞻東與西」
#+END_VERSE
¶

** 初祖¶

#+BEGIN_VERSE
「　廓然不識露寒光掃盡煙雲寧八荒罕遇知音空自¶悵蕭蕭一葦渡滄浪去梁國歷魏邦贏得兒孫滿大¶唐」
#+END_VERSE
¶

又¶

#+BEGIN_VERSE
「　梁皇殿上道不識少室峰前又狼藉卻將皮髓妄披¶分隻履西歸何自迫若言直指於單傳大似晴空轟¶霹靂」
#+END_VERSE
¶

** 天童密老和尚¶

#+BEGIN_VERSE
「　嚴威面目沒人情坐斷乾坤孰敢親棒下擊開千聖¶眼拂尖點處悉通津曹源流脈將枯涸太白波濤復¶大興幸我昔年不沾滴也無歡喜也無嗔」
#+END_VERSE
¶

又¶

#+BEGIN_VERSE
「　拈條白棒直截痛快掃盡魔風掀翻佛界高坐天童¶道聞海外起臨濟宗古今獨邁」
#+END_VERSE
¶

** 唐京堂像(諱世濟)¶

#+BEGIN_VERSE
「　不盡虛空妙性中輪珠隨處露真風蒼松怪石西來
<pb:KR6q0404_J_009-0473c>¶旨一句無言萬法宗」
#+END_VERSE
¶

** 朗涵吳孝廉行樂圖¶

#+BEGIN_VERSE
「　古云尺壁易求千丈石黃金難買一生閒若如此看¶來盡世間人直忙到老欲覓半刻閒了不可得茲朗¶翁老居士青桐樹下四緣石上兀坐閒閒逍遙自得¶詎可以黃金買耶龍池老僧忍俊不禁遂援毫以書¶此」
#+END_VERSE
¶

** 李次公放牛圖¶

#+BEGIN_VERSE
「　脅下無字鼻上無繩谿山雲月信步騰騰」
#+END_VERSE
¶

** 若蕉老師像¶

#+BEGIN_VERSE
「　天地為廬據坐匡床身無遮障常飄戒香輪珠百八¶一任滄桑」
#+END_VERSE
¶

** 木子知藏小像¶

#+BEGIN_VERSE
「　一人自牧一頭牛空闊谿山信步遊大樹陰森日色¶少牽回放去在繩頭天地變我何愁蓑衣箬笠賣風¶流忽然扯斷娘生鼻拍手呵呵笑不休」
#+END_VERSE
¶

** 吳九蓬頭小像¶

#+BEGIN_VERSE
「　若道寸絲不挂卻也穿條犢鼻若道衣冠俱整大半¶身又露出山僧亦不管伊幻仙幻佛幻山幻水幻人¶物且問渠緣何把父母未生前底面目如此狼藉」
#+END_VERSE
¶

** 鑑虛上人請¶

#+BEGIN_VERSE
「　蒲團默坐究無生三際無從萬法新鑑得虛空脫落¶地長年松石伴閒身」
#+END_VERSE
¶

** 六休侍者小像¶

#+BEGIN_VERSE
「　一根返源六根解脫一念無生萬緣休息蒲團兀坐¶無依面目分明漏洩」
#+END_VERSE
¶

* 自讚¶

** 印虛猷西堂請¶

#+BEGIN_VERSE
「　面上慈悲胸中荊棘拈條白棒問著劈脊貧底富有¶餘富者貧徹骨若恁般為人豈可作標格咄」
#+END_VERSE

<pb:KR6q0404_J_009-0474a>¶

** 永泰模首座請¶

#+BEGIN_VERSE
「　者漢無准的人天皆罔測或時拈條白棒敲出虛空¶骨髓或時鼓兩片唇皮說破從前消息未見面時價¶逾連城見面後分文不值平生杜撰莫窮安可以為¶軌則」
#+END_VERSE
¶

** 鐵關能西堂請¶

#+BEGIN_VERSE
「　一句當天聖凡莫測分付西堂以此為則」
#+END_VERSE
¶

** 古帆楫首座請¶

#+BEGIN_VERSE
「　一句全提人天罔測一機纔展魔外絕跡截斷從上¶葛藤樁指出當人本烜赫分付古帆楫首座權衡佛¶祖為標格」
#+END_VERSE
¶

** 佛可式首座請¶

#+BEGIN_VERSE
「　佛佛授手祖祖傳心龍池老漢無法與人導迷親切¶句一棒一條痕」
#+END_VERSE
¶

** 中明恭西堂請¶

#+BEGIN_VERSE
「　者箇村僧嗔喜難必喜時彌勒世尊讓他一頭地嗔¶時阿修羅王伎倆都打失喫佛祖茶飯翻佛祖窠窟¶禪道無些些問著棒劈脊」
#+END_VERSE
¶

** 智菴寧堂主請¶

#+BEGIN_VERSE
「　百丈付禪板溈山送拄杖仔細檢點時彼此成鹵莽¶龍池老禿奴從來沒兩樣一句截流機千聖絕伎倆」
#+END_VERSE
¶

** 介為舟維那請¶

#+BEGIN_VERSE
「　者阿師佛不讓接方來一條杖擬思量攔腮掌使其¶獨露本顏豈許依稀相像或時展出與人看大似虛¶舟泛波上」
#+END_VERSE
¶

** 箭機敏首座請¶

#+BEGIN_VERSE
「　機發如箭箭發似機機箭兩忘佛祖難知恁般持去¶衣錦而歸」
#+END_VERSE
¶

** 介石登西堂請¶

#+BEGIN_VERSE
「　者箇漢莫說他人不識和自己亦不識真實告報與
<pb:KR6q0404_J_009-0474b>¶人家私盡底狼藉登上座莫信渠便是從上軌則」
#+END_VERSE
¶

** 楚水古知客請¶

#+BEGIN_VERSE
「　吳山歷歷楚水滔滔老僧面目現在豈用蘸墨揮毫¶恁麼持去待看平地起波濤」
#+END_VERSE
¶

** 曇舸麟上座請¶

#+BEGIN_VERSE
「　龍池老漢難可測量隨機說法原無定向棒頭擊處¶絕商量佛來魔來總不讓」
#+END_VERSE
¶

** 靈玄鼎西堂請¶

#+BEGIN_VERSE
「　者漢從來曾不別雖然說法弗動舌掀翻玄要不留¶蹤日應群機竟無竭」
#+END_VERSE
¶

** 明初復侍者請¶

#+BEGIN_VERSE
「　一明箇事復還本初老僧面目即此無餘恁麼傳去¶歷劫如如臨濟正脈自然屬渠」
#+END_VERSE
¶

** 響谷徹副寺請¶

#+BEGIN_VERSE
「　耀古騰今者著子佛祖以此導群生龍池老僧即不¶然惟將拄杖指迷津殺活縱橫無準的者些活計自¶超倫」
#+END_VERSE
¶

** 大博乾知藏請¶

#+BEGIN_VERSE
「　曠劫只者箇所貴自擔荷量廓包乾坤惡風瞥爾過¶道人氣岸能如斯說甚西來老達磨」
#+END_VERSE
¶

** 自立惠知客請¶

#+BEGIN_VERSE
「　者老漢只貴自成自立那許倚牆摸壁臨機殺活縱¶橫千聖有所不及」
#+END_VERSE
¶

** 石航英侍者請¶

#+BEGIN_VERSE
「　者阿師面上慈悲心中不善好肉剜瘡以貴為賤說¶禪如扇揮風覓時絲毫不見家業原無多子六月常¶飛雪霰」
#+END_VERSE
¶

** 素嚴淵侍者請¶

#+BEGIN_VERSE
「　月明簾外單提向上一關紫羅帳裏撒出七珍八寶¶棒頭敲出玉麒麟獅象狐狼通踏倒」
#+END_VERSE

<pb:KR6q0404_J_009-0474c>¶

** 松若昭書記請¶

#+BEGIN_VERSE
「　千聖頂𩕳一著龍池用處出格直使伎倆頓空佛祖¶亦難湊泊難湊泊一任填溝與塞壑」
#+END_VERSE
¶

** 不惑慧知客請¶

#+BEGIN_VERSE
「　者箇老漢截斷兩頭關中道亦不守戒定慧弗修貪¶嗔癡儘有滅卻臨濟宗打殺子湖狗當陽一喝如雷¶嚇得崑崙倒走」
#+END_VERSE
¶

** 午明旭侍者請¶

#+BEGIN_VERSE
「　老漢用處卻別懶把葛藤饒舌棒如雨點喝如雷英¶俊衲僧當下決」
#+END_VERSE
¶

** 古鏡符知客請¶

#+BEGIN_VERSE
「　閒看青山消白晝長天萬里一虛空水雲接踵來參¶問棒下令伊省舊容」
#+END_VERSE
¶

** 覺天文知客請¶

#+BEGIN_VERSE
「　拈條白棒豈論疏親問著便打令渠自醒時人若問¶何知識向道龍池微老僧」
#+END_VERSE
¶

** 愍生念上座請¶

#+BEGIN_VERSE
「　巍然而坐絕商量體露真風歲月長問著烏藤劈脊¶摟使伊永劫不能忘」
#+END_VERSE
¶

** 曦崑玉維那請¶

#+BEGIN_VERSE
「　從來沒伎倆豈用別商量夙具靈根者直下便承當¶咄」
#+END_VERSE
¶

** 廓堂遍維那請¶

#+BEGIN_VERSE
「　老漢太無狀佛祖不肯讓沒法與水雲問著劈脊杖¶恁麼稱宗師詎堪為牓樣」
#+END_VERSE
¶

** 古鑑彰維那請¶

#+BEGIN_VERSE
「　老僧不打葛藤禪向上玄關非口宣掃盡諸般錯知¶解棒頭直指未生前」
#+END_VERSE
¶

** 斷疑果侍者請¶

#+BEGIN_VERSE
「　巍坐禹門院裏向上全提正令直教草偃風行千聖
<pb:KR6q0404_J_009-0475a>¶到來難近」
#+END_VERSE
¶

** 大木訓知藏請¶

#+BEGIN_VERSE
「　面上慈悲嗔怒少臨機殺活絕思惟縱饒鐵額銅頭¶漢到此無能措一詞」
#+END_VERSE
¶

** 文弱盈知藏請¶

#+BEGIN_VERSE
「　坐斷乾坤絕較量一輪紅日湧扶桑草鞋走殺參玄¶士贏得虛名眾口揚」
#+END_VERSE
¶

** 永如齡知客請¶

#+BEGIN_VERSE
「　雪頂龐眉一老僧惟將者著指當人橫拈麈尾巍然¶坐萬象森羅盡作賓」
#+END_VERSE
¶

** 爾初正侍者請¶

#+BEGIN_VERSE
「　據坐胡床全體顯現賓主驀相逢驅雷掣電或時飽¶飯拽杖遊倒騎三門走佛殿」
#+END_VERSE
¶

** 卓菴岳知客請¶

#+BEGIN_VERSE
「　卓然而立便是家菴箇中一著不落言詮我真亦復¶如是直須恁麼流傳」
#+END_VERSE
¶

** 若水由知藏請¶

#+BEGIN_VERSE
「　者漢曾無別伎倆徹骨徹髓一條杖直饒佛來與祖¶來劈脊攔腮亦不放堪笑恁麼樣阿師也有人來描¶供養」
#+END_VERSE
¶

** 大歇芳西堂請¶

#+BEGIN_VERSE
「　無歇之歇是大歇臨機縱奪活鱍鱍老僧拄杖亦如¶然點著當人頂眼豁頂眼豁十方世界等聚沫」
#+END_VERSE
¶

** 閒雲海知藏請¶

#+BEGIN_VERSE
「　終日閒閒地如雲常在山有時飛出谷一雨潤塵寰¶老僧亦復爾提持向上關當機直下薦自此絕追攀¶咄」
#+END_VERSE
¶

** 法海涯知藏請¶

#+BEGIN_VERSE
「　禹門無法說拄杖如龍活掃盡葛藤禪當機直下決¶直下決任施設法海滔滔天樣闊」
#+END_VERSE

<pb:KR6q0404_J_009-0475b>¶

** 潛輝銘副寺請¶

#+BEGIN_VERSE
「　拙守龍池無法可傳水雲參叩驀面麤拳」
#+END_VERSE
¶

** 化中慶書記請¶

#+BEGIN_VERSE
「　者漢有時風行草偃逼塞虛空有時珠回玉轉迥絕¶羅籠揭露人天眼目恢張佛祖家風」
#+END_VERSE
¶

** 文裕衡知藏請¶

#+BEGIN_VERSE
「　虛空內擦骨閃電中穿鍼佛祖不能測降斯窺無門¶且道何人境界便是龍池老僧」
#+END_VERSE
¶

** 衡世融知客請¶

#+BEGIN_VERSE
「　面有慈悲胸無岸畔斬盡廉纖直指舊案南山起雲¶老僧亦復爾提持向上關當機直下薦自此絕追攀¶噙」
#+END_VERSE
¶

** 法海涯知藏請¶

#+BEGIN_VERSE
「　禹門無法說拄杖如龍活掃盡葛藤禪當機直下決¶直下決任施設法海滔滔天樣闊」
#+END_VERSE
¶

** 潛輝銘副寺請¶

#+BEGIN_VERSE
「　拙守龍池無法可傳水雲參印驀面麤拳銘副寺悟¶機先奪得驪珠光燦爛須教他日耀中天」
#+END_VERSE
¶

** 化中慶書記請¶

#+BEGIN_VERSE
「　者漢有時風行草偃逼塞虛空有時珠回玉轉迥絕¶羅籠揭露人天眼目恢張佛祖家風年來老大成疏¶懶擔荷吾宗有化中」
#+END_VERSE
¶

** 文裕衡知藏請¶

#+BEGIN_VERSE
「　虛空內擦骨閃電中穿鍼佛祖不能測降斯窺無門¶且道何人境界便是龍池老僧」
#+END_VERSE
¶

** 野菴智知藏請¶

#+BEGIN_VERSE
「　龍池家風無別麈尾橫拈漏洩當機若也擬思量一¶條拄杖驀頭楔其人更或未知音問取野菴為汝決」
#+END_VERSE
¶

** 衡世融知客請¶

#+BEGIN_VERSE
「　面有慈悲胸無岸畔斬盡廉纖直指舊案南山起雲
<pb:KR6q0404_J_009-0475c>¶北山雨遍箇是阿誰龍池老漢」
#+END_VERSE
¶

** 唯一宗上座請¶

#+BEGIN_VERSE
「　者漢生來最倔強舌根不動惟用杖截斷聖凡差別¶蹤直指靈機更無上行宗但恁持將去是則名為真¶供養」
#+END_VERSE
¶

** 瑞明震知藏請¶

#+BEGIN_VERSE
「　瑞明傳我真我真難思議有時滿面嗔有時卻慈悲¶雲水來參問不惜兩行眉徹骨徹髓一條棒直指當¶人毋自欺」
#+END_VERSE
¶

** 孔聞熹上座請¶

#+BEGIN_VERSE
「　龍池老漢別無所長赤心為人一條拄杖直截當機¶豈容依傍熹公熹公堪作榜樣」
#+END_VERSE
¶

** 體圓足知客請¶

#+BEGIN_VERSE
「　句中全殺活棒下洩玄微不用纖毫力令人勿自欺¶勿自欺龍池老僧直指歸」
#+END_VERSE
¶

** 相隱伊上座請¶

#+BEGIN_VERSE
「　說法不動舌處處露真風伶俐衲僧見便知個事同¶相隱描我像我像實難窮一任持將去相逢話此宗」
#+END_VERSE
¶

** 逸叟高侍者請¶

#+BEGIN_VERSE
「　巍然默坐絕多岐日應群機不落思天童傳得臨濟¶旨龍池用處沒支離沒支離許誰知如此持將士真¶我克家兒」
#+END_VERSE
¶

** 自謙讓侍者請¶

#+BEGIN_VERSE
「　日面佛月面佛二六時中活鱍鱍一句當天百萬門¶杖拂未拈已漏洩已漏洩老僧不用重饒舌」
#+END_VERSE
¶

** 懷玉侍者請¶

#+BEGIN_VERSE
「　可笑者漢曾無有伴指點當機出身白汗疊疊青山¶不去觀巍巍端坐空王殿」
#+END_VERSE
¶

** 德藏直歲請¶

#+BEGIN_VERSE
「　無量劫來翻覆的的不離者箇德藏直下承當坐斷
<pb:KR6q0404_J_009-0476a>¶千般蹉路」
#+END_VERSE
¶

** 月映典座請¶

#+BEGIN_VERSE
「　者漢戒定慧弗修貪瞋癡具足言言掃盡葛藤棒棒¶打人見血月映典座合應知打刀須用并州鐵」
#+END_VERSE
¶

** 密音侍者請¶

#+BEGIN_VERSE
「　只者便是曾無兩樣坐斷千聖頂𩕳更靡有上或時¶放開一線迥絕遮障若問父母未生前直使當機喫¶拄杖」
#+END_VERSE
¶

** 達心副寺請¶

#+BEGIN_VERSE
「　赤手提持曾無揀擇直指當機復還故宅一句當陽¶孰敢親殺活縱橫自出格咄」
#+END_VERSE
¶

** 張子才居士請¶

#+BEGIN_VERSE
「　描我像求我讚讚得親只一半若也必欲十分真識¶取當人舊公案」
#+END_VERSE
¶
¶
¶
¶
¶
¶
萬如禪師語錄卷第九
<pb:KR6q0404_J_009-0476b>¶

